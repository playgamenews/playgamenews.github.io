---
layout: page
title:  "7k for kakao เกมส์ smartphone ที่มาพร้อมภาพสวยๆ"
categories:
    - design
tags:
    - 7k for kakao
    - เกมส์ต่อสู้
header:
    image_fullwidth: "tron4.jpg"
---

<img src="{{ site.url }}/images/a0.jpg" width="1280" height="720">

## <font color="red">เนื้อเรื่อง</font>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Smart Phone เดี๋ยวนี้แทบจะเรียกได้ว่าเป็นของคู่กายสำหรับคนทุกคนไปแล้วก็ว่าได้ ซึ่งเมื่อพูดถึง Smart Phone ก็อดนึกถึง Application Game ไม่ได้ เกริ่นมาขนาดนี้คงพอเดาออกกันนะครับ ว่าวันนี้เราจะมารีวิวเกมส์สำหรับเครื่องเล่นอะไร ใช่แล้วครับนั่นคือเกมส์ สำหรับ Smart Phone ทั้ง Androind และ iOS เกมส์นี้มีชื่อว่าเกมส์ 7Knight For Kakao หรือที่รู้จักกันในชื่อ 7K เกมส์น้องใหม่ไฟแรงที่มีพื้นเพอยู่ในประเทศเกาหลี สำหรับการติดตั้งเกมนั้นต้องมีโปรแกรมแชทที่ชื่อว่า Kakao Talk อยู่ในเครื่องก่อนจึงจะสามารถติดตั้งตัวเกมส์นี้ได้

<img src="{{ site.url }}/images/a3.jpg" width="1280" height="720">

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;สำหรับเกมส์ 7Knight For Kakao นั้นเป็นเกมส์แนว RPG Turn base เกมส์หนึ่งที่เรียกได้ว่ามีระบบการเล่นที่สมดุล และกราฟฟิคที่สวยงามมากเกมส์หนึ่ง ตัวเกมส์กล่าวถึงอาณาจักรลึกลับแห่งหนึ่ง ซึ่งพื้นที่แต่ละส่วนของอาณาจักรนนั้นอยู่ในการปกครองของนักรบทั้งเจ็ด อันประกอบด้วย รูดี้ เจฟ คริส เดลอนซ์ เอลีน ราเชล และสไปค์ โดยผู้มีอำนาจในอาณาจักรนี้นั้นนอกจากพวกนักรบทั้งเจ็ดแล้ว ยังมีมหาจักรพรรดิที่ไม่สังกัดฝ่ายใดด้วยกันทั้งสิ้น 4 คน คือ ซุนหงอคง ลิโป้ เอช และจักรพรรดิลึกลับซึ่งยังไม่ปรากฏกายอีกคนหนึ่ง 

<img src="{{ site.url }}/images/a1jpg" width="1280" height="720">

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;วันดีคืนดีเดลอนซ์หนึ่งในนักรบผู้ปกครองได้ทำพันธะสัญญากับปีศาจและได้รับพลังจากปีศาจตนนั้น เพื่อยึดครองใต้หล้าไว้เพียงคนเดียว รูดี้รวมถึงนักรบคนอื่นๆ ต่างไม่พอใจที่เดลอนซ์กลายเป็นทรราชย์ และได้ลุกขึ้นร่วมมือกันเพื่อปราบเดลอนซ์ลง แต่ทว่าเรื่องราวไม่ได้ง่ายดายอย่างธรรมะ ชนะอธรรมง่ายๆ อย่างที่ควรจะเป็น ซุนหงอคงเทพในตำนาน ผู้เป็นหนึ่งในสี่จักรพรรดิ เห็นการกระทำของเดลอนซ์แล้ว แทนที่จะยับยั้งกลับยื่นมือเข้ามาช่วยเดลอนซ์ เพียงเพราะเหตุผลที่ฟังแล้วช่างน่าโมโห “มันน่าสนุกดี” ซุนหงอคงได้กล่าวไว้ขณะล้มรูดี้ ด้วยพลังที่ไร้เทียมทานของซุนหงอและเดลอนซ์ บรรดานักรบที่เหลือจึงลงความเห็นกันว่าควรจะกลับไปตั้งหลัก และตามหาเด็กหนุ่มตามคำทำนายเพื่อที่จะปราบปีศาจลงและจบสงครามนำความสงบสุขสู่แว่นแฟ้น

<img src="{{ site.url }}/images/a2.jpg" width="1280" height="720">


## <font color="red">ตัวเกมส์</font>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ระบบ Gameplay นั้นเป็นไปอย่างที่บอกข้างต้นคือเป็นเกม RPG Turn base หรือเข้าใจง่ายๆ ว่าเกมผลัดกันตี โดยในการต่อสู้แต่ละครั้งนั้น เราจะใช้การ์ดเพื่ออัญเชิญตัวละครมาต่อสู้ได้ครั้งละ 5 ตัวด้วยกัน โดยตัวละครของเรานั้นจะสามารถเพิ่มระดับเลเวลด้วยการอัญเชิญลงมาต่อสู้ และเรายังเพิ่มความสามารถให้กับตัวละครได้ด้วยการใส่อาวุธและชุดเกราะให้กับการ์ดตัวละครนั้นๆ

<img src="{{ site.url }}/images/a5.jpg" width="1280" height="720">

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;การได้มาซึ่งการ์ดอัญเชิญนั้นสามารถหาได้จากหลายช่องทางด้วยกัน ทั้งจากการจบเควส การสุ่มในร้านค้า หรือแม้กระทั้งการเล่นจนจบรอบเราก็มีโอกาสสุ่มการ์ดด้วยเช่นกัน ไอเทมทั้งอาวุธและชุดเกราะนั้นก็สามารถหาได้จากช่องทางเดียวกันกับการ์ด

<img src="{{ site.url }}/images/a4.jpg" width="1280" height="720">

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ภายในเกมยังมีระบบที่น่าสนใจและเป็นระบบที่ช่วยให้ผู้เล่นมีปฏิสัมพันธ์ระหว่างตนเองและเพื่อนคือระบบเพื่อนช่วยเพื่อน และระบบกิลด์ที่ช่วยกันรบเพื่อผ่านกิจกรรมต่างๆ ซึ่งตรงส่วนนี้หากใครมีเพื่อนเล่นเกมนี้เยอะก็จะได้เปรียบอย่างเห็นได้ชัด ทำให้คนที่เข้ามาเล่นมักจะชักชวนเพื่อนมาเล่นด้วยทำให้เกมส์มีการเจริญเติบโตที่รวดเร็วมาก
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;แม้ว่าภายในเกมส์จะเต็มไปด้วยภาษาเกาหลี แต่ด้วยตัวเกมส์ที่มีความซับซ้อนน้อย อีกทั้งภาพที่งดงามอลังการเกินเกมส์มือถือทั่วไป ตัวละครก็สวยสดงดงามมากเช่นกัน ทำให้เป็นอีกเกมหนึ่งที่นักเล่นเกมส์ทุกคนไม่ควรพลาด


## <font color="red">สรุปการรีวิว</font>

<br />เนื้อเรื่อง		5/10
<br />เพลงประกอบ 	 	7/10
<br />กราฟฟิคภายในเกม	9/10
<br />โดยรวม 			7.5/10










---
layout: page
title:  "Dying Light ฟ้ามืดแล้วเจอกัน !!"
categories:
    - design
tags:
    - Dying Light
    - เกมส์อิสระเปิดโลก
header:
    image_fullwidth: "tron4.jpg"
---

<img src="{{ site.url }}/images/0.jpg" width="1280" height="720">

## <font color="red">เนื้อเรื่อง</font>

DYING LIGHT
จากทีมผู้สร้างเกมส์ซอมบี้ติดเกาะยอดฮิตอันโด่งดัง Dead Island รอบนี้ทีมผู้สร้างTechland จะพาคุณไปพบกับมิติใหม่ของการผจญภัยแบบOpen Worldสุดอลังการในโลกกว้างที่รายล้อมไปด้วยฝูงซอมบี้สุดหฤโหด ท่ามกลางบรรยากาศเมืองอันใหญ่ยักษ์กว้างขวางสุดลูกหูลูกตา เรียกได้ว่าเดินทั้งวันก็ไปไม่ทั่ว และยังมาพร้อมด้วยระบบใหม่ที่เจ๋งโคตรๆอย่าง Free Running หรือปากัวร์ ซึ่งเป็นเทคนิคการปีนป่ายตึกหรือสิ่งกีดขวางได้อย่างพลิ้วไหว ถือเป็นจุดขายหลักๆของเกมส์นี้เลยก็ว่าได้ ซึ่งเจ้าFree Runningนี่จะทำให้เกมส์นี้ฉีกจากเกมส์ซอมบี้ที่มีอยู่มากมายได้อย่างขาดกระจุย เรียกได้ว่าแปลกใหม่และไม่เหมือนเกมส์ไหนๆที่เคยมีมาเลยทีเดียว พร้อมด้วยระบบเอาชีวิตรอดสุดโหดที่ตรงตามคอนเซ็ปเกมส์DYING LIGHTหรือ”กลางวัน-กลางคืน”ซึ่งเป็นระบบที่ทำให้เกมส์นี้น่าสนใจยิ่งขึ้นไปอีก จากช่วงกลางวันที่มีทัศนียภาพสวยงาม กับฝูงซอมบี้ที่เราพอจะรับมือได้เนื่องจากเดินช้าๆและไม่ค่อยอันตรายเนื่องจากเราสามารถวิ่งหนีได้ง่ายๆ แต่เมื่อเข้าสู่ช่วงกลางคืน คุณจะพบกับความระทึกที่ไม่เคยพบเจอจากเกมส์ไหนๆมาก่อน เพราะซอมบี้ในช่วงตอนกลางคืนมันจะอึดขึ้น2เท่า เร็วขึ้น3เท่า และยังปีนป่ายตึกตามคุณมาได้อีกด้วย! ระบบAIที่ชาญฉลาดในการล่าแบบกลุ่ม จะค่อยๆปิดล้อมคุณจากทุกทิศทาง ถ้าคุณวิ่งพลาดแม้แต่ก้าวเดียวนั่นหมายถึงชีวิตของคุณที่กำลังจะจบ และเตรียมพบกับฉาก Game Over ได้เลยถ้าหากคุณวิ่งไม่ไวพอ
<img src="{{ site.url }}/images/1.jpg" width="1280" height="720">


สำหรับด้านเนื้อเรื่องของเกมส์ DYING LIGHT ก็พูดได้เต็มปากเลยว่าไม่ธรรมดาดาดๆเหมือนกับเกมส์อื่นๆที่พบเห็นได้ในยุคนี้ เพราะทีมสร้างครั้งนี้ใส่เนื้อเรื่องที่เรียกได้ว่ามีมิติ สมเหตุสมผลและถึงใจพอสมควร โดยตัวเอกของเรื่อง(ตัวที่เราเล่นนี่แหละ)Kyle Crane เจ้าหน้าที่พิเศษจากหน่วยงานลับถูกส่งเข้ามาทางอากาศสู่เมืองเจ้าปัญหา Harran ซึ่งถูกปิดตายทุกการเข้าออกเนื่องจากเต็มไปด้วยฝูงชนที่ติดเชื้อโรคร้ายรักษาไม่หาย แถมยังทวีคูณเพิ่มได้แบบไม่รู้จบ หน้าที่ของเราคือตามหาเอกสารลับจากบุคคลหนึ่งซึ่งยังรอดชีวิตอยู่ในเมืองและตรวจสอบว่าเกิดอะไรขึ้นกับเมืองนี้
<img src="{{ site.url }}/images/2.jpg" width="1280" height="720">


แต่ทว่าเมื่อโดดร่มลงมาถึงพื้นได้ไม่ถึง1นาที เราก็พบกับการต้อนรับอันแสนอบอุ่นจากชาวเมืองHarranที่ยังไม่ได้ติดเชื้อ ซึ่งพวกเขาก็กรูกันเข้ามากระทืบตัวเอกของเราอย่างเต็มรักซะแทบปางตาย เพื่อที่จะ “โขมยของ” ไม่ว่าจะเป็นอาวุธ อุปกรณ์ยังชีพ หรือแม้แต่หน้ากาก เสื้อผ้า พี่แกก็ยึดจากเราไปหมด เรียกได้ว่าสิ่งที่น่ากลัวที่สุดในเมืองนี้ไม่ได้มีแค่ซอมบี้ แต่ยังมีเหล่าBandit หรือนักล่ามนุษย์ผู้รอดชีวิตเพื่อหวังปล้น ฆ่า หรืออะไรก็ตามแต่ที่มนุษย์จะคิดได้ในเมืองอันไร้กฏเกณฑ์แห่งนี้

เคราะห์ซ้ำกรรมซัด หลังจากปล้นเสร็จแล้ว ก็ทิ้งเราที่ปางตายไว้กลางดงซอมบี้ที่เริ่มแห่เข้ามาเรื่อยๆ ทัศนวิสัยที่ยังไม่ชัดเนื่องจากโดนกระทืบจนเลือดอาบหน้า ทำให้ต่อสู้มือเปล่ากับฝูงซอมบี้ได้อย่างยากลำบาก ตัวเอกของเราจึงโดนซอมบี้ “กัด” เอาอย่างหลีกเลี่ยงไม่ได้ ซึ่งแน่นอนว่าธรรมชาติของหนังหรือเกมส์ตระกูลซอมบี้ เมื่อโดนกัดแน่นอนว่าจะมีการแพร่เชื้อจากการกัดด้วย และมีหวังตัวเอกของเราได้กลายเป็นซอมบี้แหงๆ แต่ระหว่างที่กำลังจะโดนรุมแทะเป็นเนื้อแกะย่างกลางฝูงซอมบี้กระหายเลือด ก็ปรากฏสาวสวยที่โผล่เข้ามาช่วยได้อย่างฉิวเฉียด และพาเราหนีจากนรกแห่งนี้ไปสู่โซนปลอดภัยในเมืองใหญ่
<img src="{{ site.url }}/images/3.jpg" width="1280" height="720">

เราจะพบว่ามีผู้รอดชีวิตอาศัยอยู่มากมายในโซนปลอดภัยแห่งนี้ ซึ่งทุกคนก็ยิ้มให้เราอย่างเป็นมิตร เรียกได้ว่าก็ยังมีมนุษย์ปกติเหลือรอดอยู่ในเมืองนี้บ้าง และก่อนที่กระบวนการกลายร่างเป็นซอมบี้จะเสร็จสมบูรณ์ เราก็ได้รับฉีดวัคซีนชะลอการกลายพันธุ์อย่าง “ANTIGEN” ซึ่งเป็นวัคซีนของรัฐบาลที่จะแจกให้ทางอากาศทุกวันตามที่ต่างๆในเมือง ซึ่งเจ้ายาเจ้าปัญหานี่ก็มีราคาค่างวดที่สูงลิ่วในเมืองแห่งความตายนี้ และแน่นอนว่าเป็นที่ต้องการของคนทุกหมู่เหล่า



ด้วยการติดหนี้ชีวิตอย่างมหาศาลกับกลุ่มคนผู้รอดชีวิตกลุ่มนี้ ทำให้ตัวเอกของเราต้องช่วยเหลือตอบแทนอย่างหลีกเลี่ยงไม่ได้ แต่ก็ต้องไม่ลืมภารกิจหลักของเราที่ถูกส่งมาเป็นสายลับเพื่อสืบสวนหาเบาะแสของเอกสารลับ ทำให้เราต้องเข้าไปพัวพันกับการควบคุมพื้นที่ระหว่างแก็งค์มนุษย์ที่เหลือรอดี่มีทั้งคนดีและคนเลวไปจนถึงเลวสุดๆ เราจะเป็นยิ่งกว่าสายลับ2หน้า3หน้าซะอีก และต้องเลือกระหว่างงาน ความถูกต้อง และยังมีชีวิตของตัวเองที่กำลังจะกลายเป็นซอมบี้อยู่เป็นเดิมพันอีก เรียกได้ว่าปัญหามากมายก่ายกองประเคนเข้ามาใส่เราไม่หยุดหย่อน ซึ่งนับว่าเป็นเนื้อเรื่องที่มีมิติมากกว่าเกมอื่นๆที่ผ่านมาในช่วงปีนี้เป็นอย่างมาก 
<img src="{{ site.url }}/images/4.jpg" width="1280" height="720">


<img src="{{ site.url }}/images/5.jpg" width="1280" height="720">

## <font color="red">เนื้อเรื่อง</font>

ทางด้าน Game play อย่างที่บอกว่าเกมส์นี้แปลกใหม่ด้วยระบบลูกเล่น Free-Running ที่ทำให้เราสามารถวิ่งปีนป่ายสิ่งกีดขวางทุกอย่างในฉากได้อย่างอิสระในโลกOpen World อันกว้างขวางแห่งนี้ ทำให้เกมส์มีความรวดเร็วในการไล่ล่าและหลบหนีได้อย่างคล่องแคล่วว่องไว แต่สำหรับผู้ที่ไม่ถนัดการเล่นเกมส์ FPS หรือ First-Person Shooting อาจจะอ้วกแตกเอาได้ง่ายๆเพราะการปีนป่าย กระโดด ตีลังกาทั้งหมดที่ว่ามานั้นสมจริงจนผู้เล่นเวียนหัวเอาได้ง่ายๆ 
<img src="{{ site.url }}/images/6.jpg" width="1280" height="720">


นอกจากการปีนตึก วิ่งไต่กำแพง หรือกระโดดข้ามสิ่งกีดขวางแล้ว เกมส์นี้ก็ยังใส่ความเป็นTech land ซึ่งพัฒนาต่อยอดมาจากDead Islandเข้ามาในเกมส์นี้ได้เป็นอย่างดี ใช่แล้วนั่นคือระบบเก็บค่าประสบการณ์เพื่ออัพเลเวลและสกิลพ้อยต่างๆตามแต่สายที่เราชอบ นับว่าเป็นเรื่องปกติไปแล้วก็ว่าได้สำหรับเกมส์แนว Open World ที่จะกั้กความสามารถของตัวละครของเราไว้ด้วยสกิลพ้อย ซึ่งกว่าที่ตัวเราจะเทพได้ก็ต้องเสียเวลาเก็บค่าประสบการณ์พอสมควร เรียกได้ว่าเป็นเกมส์นี้เป็น FPS กึ่งๆ RPG Open World ก็ไม่ผิดนัก ด้วยระบบสกิลที่หลากหลาย 3 สายหลักๆอย่างสกิลสาย SURVIVAL ที่จะอัพเพื่อเน้นการเอาชีวิตรอดเป็นสำคัญ ทั้งความถึก ความเหนื่อย อัตราการป้องกัน หรือการค้นหาไอเทมต่างๆจะมีให้อัพในสายสกิลนี้เท่านั้น เรียกได้ว่าถ้าอยากมีชีวิตรอดได้นานๆ ก็ต้องเลือกอัพให้เหมาะกับสไตล์การเล่นของเราด้วย 

ต่อมาด้วยสายสกิลAGILITY หรือสกิลFree-Runningนั่นเอง สายสกิลนี้จะทำให้เราว่องไวยิ่งกว่านินจา และปีนป่ายตึกได้เทพยังกับสวมบทบาทเป็นพี่David Belleนักปากัวร์ชื่อดังเลยทีเดียว เราจะสามารถวิ่งได้เร็ว ปีนป่ายตึกได้ยิ่งกว่าลิง และทำอะไรที่มนุษย์ธรรมดาไม่สามารถทำได้อย่างการวิ่งไต่หัวซอมบี้ได้แบบจาพนมจากการอัพสกิลสายนี้ เรียกได้ว่าสำคัญไม่แพ้กันกับสกิลเอาชีวิตรอดเลยทีเดียว
สุดท้ายสายสกิลPOWER หรือพละกำลังนั่นแหละ สกิลสายนี้จะทำให้เรากวัดแกว่งอาวุธประจำกายได้อย่างมีประสิทธิภาพมากขึ้น เหนื่อยน้อย ต่อยหนัก และยังเพิ่มความสามารถให้อาวุธระยะไกลจำพวกปืนได้อีกด้วย ซึ่งก็สำคัญไม่แพ้กับสายสกิลที่ผ่านมาเลย
ด้วยสายสกิลที่ว่ามา ทำให้เกมส์มีความสนุกและน่าค้นหามากขึ้นกว่าการเล่นไปเรื่อยเปื่อยแบบไม่มีแบบแผน เราจะต้องดูว่าสไตล์การเล่นเราเป็นแบบไหนและเลือกอัพสกิลเฉพาะทางไปในทางใดทางหนึ่งในสายสกิลนั้นๆเพราะยังมีแยกยิบย่อยอีกมากมายจากสายสกิลหลัก ซึ่งกว่าเราจะเทพก็ต้องผ่านประสบการณ์โชกโชนพอสมควรนั่นแหละ
<img src="{{ site.url }}/images/7.jpg" width="1280" height="720">



นอกจากระบบสกิลแล้ว ยังมีเรื่องของระบบอาวุธ ที่เรียกได้ว่าขาดไม่ได้ในเกมส์แนวเอาชีวิตรอดเลยทีเดียว ซึ่งระบบอาวุธนี่ก็พัฒนามาจากDead Islandอีกนั่นแหละ แต่พัฒนาขึ้นมากและหลากหลายกว่าเดิมหลายเท่าตัว โดยเกมส์นี้เราจะสามารถ Craft ไอเทม หรือสร้างไอเทมจากชิ้นส่วนอุปกรณ์ต่างๆที่เก็บได้ตามฉาก ซึ่งมีหลายชนิดและจะอยู่ตามพื้นที่แตกต่างกันไป เมื่อนำชิ้นส่วนพวกนี้มาประกอบกันก็จะได้ไอเทมตามสูตรที่กำหนดไว้ ซึ่งสามารถอัพเกรดอาวุธของเราอย่างอีโต้ธรรมดาๆก็สามารถอัพเกรดติดแบตเตอรี่สายฟ้าเข้าไปในอาวุธได้ หรือจะเป็นไม้เบสบอลติดหนาม ค้อนใบเลื่อย และอีกมากมายตามแต่ที่จะนึกออกและไอเทมที่เรามี ซึ่งระบบนี้ทำให้เกมส์มีความหลากหลายขึ้นอีก
<img src="{{ site.url }}/images/8.jpg" width="1280" height="720">


แต่ละครั้งของการออกท่าทางโจมตีด้วยอาวุธระยะประชิด มีความสมจริงอยู่ในระดับสูงมากๆ ในการเหวี่ยงแขนและหวดอาวุธแต่ละครั้งเข้าที่ร่างกายของซอมบี้ เหมือนเรากำลังฟาดอะไรสักอย่างจริงๆ ระบบฟิสิกส์ของเกมส์ทำออกมาได้ดีมากๆจนน่าตกใจ 




อาวุธประชิดไปแล้ว ก็มาถึงอาวุธยิงกันบ้าง เนื่องจากเกมส์นี้ไม่ค่อยเน้นเรื่องอาวุธยิง แต่เน้นหวดซอมบี้กับอาวุธระยะประชิดเป็นส่วนใหญ่ อาวุธปืนจึงไม่ค่อยได้ใช้นัก แต่ในจังหวะที่ต้องใช้อาวุธปืนก็เป็นไอเทมสำคัญสุดๆ เนื่องจากพลังโจมตีสูงและสามารถยิงได้ไกล แต่แลกมาด้วยข้อเสียอย่างเสียงปืนที่ดังมากสามารถลากซอมบี้ที่ไกลออกไปเป็นกิโลๆให้วิ่งมาหาเราได้อย่างง่ายดาย
<img src="{{ site.url }}/images/9.jpg" width="1280" height="720">

มาต่อกันที่ระบบกลางวันกลางคืนที่ได้เกริ่นไปในตอนแรก ในช่วงกลางวันเราจะสามารถเดินทางได้อย่างสะดวกเพราะมีทัศนะวิสัยที่มองเห็นง่าย แถมด้วยซอมบี้เดินช้าๆไม่ค่อยเป็นพิษเป็นภัย แต่ก็อย่าได้ประมาทจำนวนที่เยอะมหาศาลและกรูกันเข้ามาจากทุกทิศทาง ถ้าคุณสู้จนเหนื่อยจนวิ่งไม่ไหวแล้วล่ะก็มีสิทธิ์ตายได้ง่ายๆเหมือนกัน ระบบกลางวันกลางคืนของเกมส์นี้ทำออกมาตามช่วงเวลาของเมืองนอก ซึ่ง5โมงเย็นก็เริ่มจะมืดแล้ว ดังนั้นควรบริหารเวลาให้ดีๆ เพราะกลางคืนสำหรับเกมส์นี้มันคือนรกดีๆนี่เอง เพราะในช่วงกลางคืนจะมีซอมบี้นักล่า หรือHunter ออกมาเดินป้วนเปี้ยน ซึ่งเจ้าฮันเตอร์นี่จะล่ากันเป็นกลุ่มและส่งเสียงกรีดร้องโหยหวนชวนสยองเรียกพรรคพวกมารุมไล่ล่า และยังมีความว่องไวที่เรียกได้ว่าไวนรกแตก ไวกว่าเราที่คิดว่าไวแล้วเสียอีก และซอมบี้ฮันเตอร์นี่ยังสามารถฟรีรันนิ่งตามเรามาได้อีกด้วยถึงแม้เราจะหนีไปจนสุดขอบโลกก็ตาม วิธีรอดทางเดียวคือหนีเข้าเซฟโซนที่มีหลอดไฟฮาโลเจนแสงอัลตร้าไวโอเลต ซึ่งจะสามารถเผาผิวหนังของพวกฮํนเตอร์ได้ (เหตุผลที่ไม่มีเจ้าซอมบี้นักล่านี่ในตอนกลางวันก็เพราะมันแพ้แสง ก็เลยออกล่าเหยื่อในตอนกลางคืน) แต่ถ้าไม่คิดจะหนีและคิดจะสู้กับเจ้าตัวนี้ล่ะก็คิดใหม่ได้เลย เพราะความอึดแทบจะเรียกได้ว่าอมตะ ถ้าไม่มีอาวุธปืน หรือยาเพิ่มเลือดมากพอ แม้แต่การสู้ตัวต่อตัวก็ยังยากที่จะชนะ และมันมักจะมาเป็นฝูงเสมอ
<img src="{{ site.url }}/images/10.jpg" width="1280" height="720">

เกมส์นี้ยังมีชนิดของซอมบี้มากมายพอๆกับเกมส์Left 4 Dead 2 เลยทีเดียว ทั้งซอมบี้ปล่อยพิษ ซอมบี้ระเบิดตัวเอง ซอมบี้ยักษ์ ซอมบี้นักล่า และอื่นๆอีกมากมายตามแต่ชนิดกันไป บางตัวสามารถวิ่งได้เร็วในตอนกลางวัน บางตัวสามารถกรีดร้องเรียกพรรคพวกได้ หรือซอมบี้ตำรวจที่ใส่ชุดเกราะหนัก ซอมบี้ใส่ชุดป้องกันเชื้อโรคที่อึดมากๆ และเมื่อทั้งหมดมารวมกันการเอาชีวิตรอดของคุณก็จะยากขึ้นไปอีก
<img src="{{ site.url }}/images/11.jpg" width="1280" height="720">

ทางด้านกราฟฟิคของเกมส์ สมกับเป็นเกมส์Next-Gen ยุคใหม่ที่รังสรรค์กราฟฟิคออกมาได้อย่างยอดเยี่ยมและก็ไม่ได้กินสเปคเครื่องมากมายแถมยังให้ภาพลื่นไหลอีกต่างหาก เฟรมเรทสามารถรันได้ที่60FPSอย่างไม่มีที่ติ ทำให้เกมส์ลื่นไหลมากๆจนบางครั้งถึงกับเวียนหัว ด้านแสงเงาและtextureรายละเอียดอยู่ในระดับที่สูงมาก เพราะฉะนั้นสำหรับคนที่คอมพิวเตอร์เก่าๆอาจจะต้องทำใจหน่อยเพราะอาจเกิดอาการแลคและค้างเป็นช่วงๆเอาได้
<img src="{{ site.url }}/images/12.jpg" width="1280" height="720">


<img src="{{ site.url }}/images/13.jpg" width="1280" height="720">

สุดท้ายนี้ Dying Light เป็นเกมส์ที่ตอบโจทย์ความต้องการของผู้เล่นได้เป็นอย่างดีในทุกๆด้าน แผนที่กว้างใหญ่ ระบบสกิล อาวุธ ฟรีรันนิ่ง และอื่นๆอีกมากมายและยังมีเควสเนื้อเรื่องทั้งหลักและย่อยมากมายทำให้ใช้เวลาในการเล่นนานพอสมควร ถ้าคุณกำลังมองหาเกมส์เอาชีวิตรอดจากซอมบี้สนุกๆสักเกม Dying Lightคุ้มค่ากับราคาที่เสียไปแน่นอน

## <font color="red">สรุปการรีวิว</font>

สรุปเป็นคะแนนเลยละกัน
<br />เนื้อเรื่อง 8/10
<br />ระบบการเล่น 9/10
<br />กราฟฟิค 10/10
<br />เสียงและเพลงประกอบ 7/10

รวมแล้วสำหรับDying Light ให้ 8/10 หักคะแนนเนื่องจากเควสย่อยที่ซ้ำซากไปนิด และไม่มีระบบเดินทางอย่างรวดเร็วในแผนที่ จะไปที่ไหนต้องเดินเอาอย่างเดียวซึ่งเสียเวลาและเหนื่อยมากๆจนทำเอาหงุดหงิดได้เลยทีเดียว แต่ก็แทนที่ได้ด้วยเกมเพลย์ที่ลื่นไหลละหว่างทางแทนก็ถือว่าไม่แย่เท่าไหร่
<img src="{{ site.url }}/images/14.jpg" width="1280" height="720">


<img src="{{ site.url }}/images/15.jpg" width="1280" height="720">

## <font color="red">สเปคที่ต้องการ</font>

~~~
ความต้องการระบบขั้นต่ำ
OS: Windows® 7 64-bit / Windows® 8 64-bit / Windows® 8.1 64-bit 
Processor: Intel® Core™ i5-2500 @3.3 GHz / AMD FX-8320 @3.5 GHz 
Memory: 4 GB RAM DDR3 
Hard Drive: 40 GB free space 
Graphics: NVIDIA® GeForce® GTX 560 / AMD Radeon™ HD 6870 (1GB VRAM) 
DirectX®: Version 11 
Sound: DirectX® compatible 



ความต้องการระบบที่แนะนำ
OS: Windows® 7 64-bit / Windows® 8 64-bit / Windows® 8.1 64-bit 
Processor: Intel® Core™ i5-4670K @3.4 GHz / AMD FX-8350 @4.0 GHz 
Memory: 8 GB RAM DDR3 
Hard Drive: 40 GB free space 
Graphics: NVIDIA® GeForce® GTX 780 / AMD Radeon™ R9 290 (2GB VRAM) 
DirectX®: Version 11 
Sound: DirectX® compatible 



~~~





